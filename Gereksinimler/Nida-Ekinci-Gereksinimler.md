- "Vitrin Sayfasını Görüntüleme" gereksinimini kaldırıp yerine "Sepeti Görüntüleme" gereksinimini ekledim.

1- Sepete Ürün Ekleme: Kayıtlı üyeler satın almayı düşündüğü ürünü, ürün sayfasındaki “Sepete Ekle” seçeneğiyle sepetine kaydedip alışverişine devam edebilecek. Giriş yapmayan kullanıcılar ise giriş yapma sayfasına yönlendirilecek. 

2- Sepetten Ürün Silme: Kayıtlı üyeler “Sepet” sayfasında görüntülenen ürünlerin yanındaki çöp kutusu simgesi ile ürünü sepetten silebilecek. Eğer tüm sepetin silinmesi istenirse, listelenmiş ürünlerin aşağısında yer alan "Sepeti Sil" butonuna tıklanarak sepet silinebilecek. Silme işlemleri başlamadan önce sistem, kullanıcıdan onay isteyecek. Kullanıcı onay verirse silme işlemi gerçekleşecek, eğer kullanıcı vazgeçerse işlemi iptal edebilecek.

3- Sepet Güncelleme: Kayıtlı üyeler “Sepet” sayfasında görüntülenen ürünlerin adedini, stok sayısına bağlı olarak değiştirebilecek. Eğer stok sayısı, adet artışına izin vermezse kullanıcıya hata mesajı gösterilecek. Eğer kullanıcı, sepete eklenmiş bir ürünün detay sayfasında yine beden ve boy gibi istenen bilgileri sepetteki ürünle ayno olacak şekilde seçip "Sepete Ekle" butonuna tıklarsa, bu ürünün sepetteki adedi bir artacak.

4- Sepeti Görüntüleme: Kayıtlı üye, gezinti çubuğunda yer alan çanta ikonuna tıklayarak "Sepet" sayfasını görüntüleyebilecek. Bu sayfada sepete eklenen ürünler; beden, adet ve fiyat bilgisi ile birlikte listelenecek. Müşterinin sepetten ürün silebilmesi ve sepeti güncellemesi gibi işlemler sadece bu sayfa üzerinden yapılabilecek. Listelenmiş ürünlerin altında sipariş toplamı ve “Satın Al” butonu yer alacak.

5- Kategorilere Göre Filtreleme: Anasayfadaki gezinti çubuğunda yer alan kategori başlıklarına tıklanarak alt kategoriler görüntülenebilecek. Kullanıcı bunlardan birine tıkladığında ilgili filtrenin uygulanmış olduğu vitrin sayfasına yönlendirilecek. 

6- Ürün Arama: Anasayfadaki gezinti çubuğunda yer alan büyüteç simgesine tıklandığında, açılan “Arama” sayfasında arama yapılabilecek. Aynı zamanda arama metnine yazılmak üzere tıklanabilir kategori başlıkları yer alacak. Müşteri, yaptığı aramaya göre filtrelenmiş vitrin sayfasına yönlendirilecek.
